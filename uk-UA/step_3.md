## Створи сітку пікселів

Створімо сітку пікселів, які можна використовувати для піксельної графіки.

Сітка виглядатиме як таблиця. Таблиці містять рядки, а рядки містять комірки, які представлятимуть пікселі.

+ Відкрий [початковий trinket](http://jumpto.cc/web-pixel).

Проєкт повинен виглядати так:

![знімок екрана](images/pixel-starter.png)

Спочатку давай напишемо код, щоб створити таблицю з чорним фоном, а потім додамо в неї білі пікселі.

+ Додай цей код у `<body>` свого файлу `index.html`, щоб створити `<div>`:

![знімок екрана](images/pixel-art-art.png)

`<div>` — це невидиме поле, якому можна призначити **стиль (style)**. Цей `<div>` має ідентифікатор `art`, який тобі знадобиться, щоб додати до нього стиль.

+ Тепер перейди до свого файлу `style.css` та додай стиль таблиці для `<div>` з назвою `art`.

![знімок екрана](images/pixel-art-style.png)

Це створить таблицю із межею і встановить інтервал всередині сітки.

Це ще не виглядає дуже цікаво, тому тобі потрібно помістити в нього рядки пікселів.

+ Повернися до свого файлу `index.html` і додай рядок з трьох пікселів **всередині** поля `art`. Якщо ти хочеш заощадити час, то можеш ввести перший рядок, а потім скопіювати його, щоб створити інші.

![знімок екрана](images/pixel-art-row.png)

Зверни увагу, що тут ти використовуєш **клас (class)** замість ідентифікатора (id) для того, щоб застосувати стиль до поля. Це тому, що їх буде багато, і тому клас буде більш зручним.

+ Перейди до файлу `style.css` і додай наступні стилі для рядків та пікселів у кожному рядку:

![знімок екрана](images/pixel-art-row-style.png)

Зараз твої пікселі вирівняються в сітці, а чорні лінії будуть навколо них.

+ У своєму файлі `index.html`, додай ще дві секції пікселів, щоб створити піксельну сітку 3 на 3. Ти знову можеш використати копіювання, щоб заощадити час.

\--- hints \---

\--- hint \---

Знайди тег `<div>` з класом `row` і скопіюй його, включаючи три рядки всередині нього, позначені як `pixel`, включаючи відповідний закриваючий тег `</div>`.

Встав цей код безпосередньо після секції, яку ти щойно скопіював(-ла), щоб створити наступний рядок. Повтори ще раз, щоб у тебе стало три рядки по три пікселі кожен.

Ти можеш перевірити, чи твоя таблиця виглядає правильно, переглянувши результат в області справа.

\--- /hint \---

\--- hint \---

Ось як має виглядати твій код:

![знімок екрана](images/pixel-art-grid-3.png)

\--- /hint \---

\--- /hints \---