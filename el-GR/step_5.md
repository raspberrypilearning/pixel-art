## Χρωμάτισε τα εικονοστοιχεία

Το έργο αυτό χρησιμοποιεί τρεις διαφορετικές γλώσσες:

+ Η HTML χρησιμοποιείται για την οργάνωση του περιεχομένου σου
+ Το CSS καθορίζει με τα στυλ πώς θα μοιάζει το περιεχόμενο
+ Η JavaScript είναι μια γλώσσα προγραμματισμού που χρησιμοποιείται προκειμένου να κάνεις μια σελίδα να ανταποκρίνεται όταν αλληλεπιδράς με αυτήν

Ας προσθέσεις λίγο κώδικα JavaScript προκειμένου να χρωματίζεται αυτόματα ένα εικονοστοιχείο όταν κλικάρεις πάνω του.

Θα δημιουργήσεις μια **συνάρτηση**. Συναρτήσεις ονομάζονται τα μπλοκ κώδικα που εκτελούν μια συγκεκριμένη εργασία. Μπορείς να **καλείς** μια συνάρτηση με τ' όνομά της κάθε φορά που θες να εκτελέσεις τον κώδικα που περιέχει.

+ Μέσα στο αρχείο `script.js`, δημιούργησε μια συνάρτηση με το όνομα `setPixelColour`. Η συνάρτηση `setPixelColour` πρέπει να λάβει ένα `pixel` σαν **όρισμα** ώστε να μπορεί να αλλάξει το χρώμα αυτού του εικονοστοιχείου.

![Δημιουργία συνάρτησης](images/create-function.png)

+ Πρόσθεσε αυτόν τον κώδικα μέσα στη συνάρτηση για να καθορίσεις το χρώμα φόντου του εικονοστοιχείου:

![στιγμιότυπο οθόνης](images/pixel-art-set-pixel-colour.png)

Παρατήρησε πως η ιδιότητα `backgroundColor` χρησιμοποιεί την Αμερικανική ορθογραφία της λέξης 'colour'.

Προς το παρόν ο κώδικας αυτός δεν έχει κανένα αποτέλεσμα.

+ Πήγαινε στο αρχείο `index.html` και πρόσθεσε τον παρακάτω κώδικα στο πρώτο εικονοστοιχείο έτσι ώστε όταν κλικάρεις σ' αυτό να καλείται η συνάρτηση `setPixelColour`:

![στιγμιότυπο οθόνης](images/pixel-art-onclick.png)

Η λέξη `this` στην παρένθεση είναι το όρισμα της συνάρτησης `setPixelColour`, που της λέει για ποιο εικονοστοιχείο να καθορίσει το χρώμα, για `αυτό` το εικονοστοιχείο!

+ Δοκίμασε τον κώδικα κάνοντας κλικ στο πρώτο εικονοστοιχείο. Θα πρέπει να γίνει μαύρο.

![στιγμιότυπο οθόνης](images/pixel-art-black.png)

Έχεις απλά προσθέσει το `onclick` στο **πρώτο** εικονοστοιχείο, έτσι κάνοντας κλικ στα άλλα εικονοστοιχεία δεν θα κάνει τίποτα ακόμα.